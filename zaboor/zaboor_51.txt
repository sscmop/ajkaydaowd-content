زَبور 051 – فَضل نال اَے رّب

(کورس)
فَضل نال اَے رّب بَخش گُناہ سب میرے
وانگوں فَضل رحم کر توئیں اُتے میرے

چنگی طرح دھو دے میری کر صفائی
مینوں کر توں پاک صاف بَخش دے سب بُریائی

کیوں جو سب بُریائی اپنی میں مَن لیندا
میرا جو گُناہ ہے میرے اگے رہندا

اَے خُدا میں تیرا گُناہ کیتا بھاری
تیرے ہی حُضور وِچ بَدی کیتی ساری

تاں توں اپنی گَل وِچ سچا ہو ہر حالت
راستی ظاہر ہوئے کریں جد عدالت

میں وی پیدا ہویا ویکھو وِچ بُریائی
مینوں وِچ گُناہ دے جَمّیاں میری مائی

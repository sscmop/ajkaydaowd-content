
اوہ دھن جس دے بخشے گئے سب گناہ
تے ڈھکے گئے سارے اوگن سدا

1

نہ رب جس دے پاپاں دا کردا حساب
اوہ دھن ہے تے دل اُس دا نہیں خراب

2

میں جد چپ رہیا تد میری ہڈیاں
کراہندے ہوئے سارا دن گل گئیاں

3

دنے وی تے راتیں وی میرے خُدا
تیرا ہتھ میرے اُتے بھارا رہیا

4

تے چربی میری ساری پگھر گئی
تے گرمی وی خشکی نال بدل گئی

4

تیرے کول کیتا گناہ دا اقرار
ہاں من لیا میں تے ہاں ڈاہڈا بدکار

5

میں کہیا یہواہ دے اگے ضرور
میں منّاں گا اپنے گناہ تے قصور

6

سو میری بد ذاتی دا بھارا گناہ
توں بخش دِتا مینوں اے میرے خُدا

7

ایس واسطے یا ربّا جو لوک ہیں دیندار
توں جد تیکر لبھے اوہ کرن گے پکار

8

تے بھاویں دریاؤں وچ اُٹھے طوفان
نہ اوہناں دا ہووے گا کجھ وی نقصان

9

ہیں تھاں میرے لکن دا توئیں خُدا
بچاندا ہیں دکھاں تھوں توئیں سدا

10

خوشی بخشدا مینوں کردا نہال
توں گھیردا چھٹکارے دے گیتاں دے نال
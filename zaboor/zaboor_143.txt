زبور 143 – سُنئے اے یہوواہ تُو

(1)
سُنیں اے یہوواہ توں میری ہُن دُعا نوں
کَن اپنا میریاں گلاں اُتے لا توں

(2)
اُتر دئیں مینوں توئیں وفا تے سچیائی نال
تیرے کولوں منگدا ہاں دِل دی صفائی نال

(3)
اپنے بندے نوں توں عدالت تھیں بچا لے
تیرے اگے سچّا ٹھہرے اوہدی کیہہ مجال ہے

(4)
دشمن میرے پِچھے پیا لین میری جان دے
میری زندگانی نوں ہُن مِّٹی وِچ رلان دے

(5)
اوہنے مینوں اوہناں وانگر کیتا جیہڑے مَر گئے
مدت تھیں ہنیرے دے وچ جیہڑے واسا کر گئے

(6)
ایس لئی جی میرا میرے وچ ہی حیران ہے
نالے میرا دِل وی ہُن اُجڑ کے ویران ہے

(7)
یاد پِچھلے دناں نوں مَیں سدا کردا رہناں ہاں
سوچ تیریاں کمّاں دے وچ دِل نوں دھردا رہناں ہاں

(8)
وہناں تےرے ہتھاں دے کّم اپنا جی لا کے
تےرے وَل مَیں آوناں اپنے دونویں ہتھ ودھا کے

(9)
میری رُوح تہائی ہے ہُن وانگر خُشک زمین دے
ہے تہائی باہجوں اپنے رّب العٰالمین دے

زَبور 119 – تیری نجات دے شوق دے وچ

1
تیری نجات دے شوق دے وچ
ہُندی بےہوش ہے میری جان
تیرے ہی قول تے اے خُدا دِل تھیں میں رکھدا ہاں ایمان
Teri najat de shauq de wich
Hundi behosh hai meri jaan
Tere hi qaul te aye Khuda dil thi main rakhda haan imaan

2
تیری اُوڈیک وچ اَے خُدا
اکھیاں تے ہویاں ہین فنا
کدوں جواب توں گھلے گا دیویں گا توں تسّلیاں
Teri udeek wich aye Khuda
Akhiyaan te hoyaan hain fana
Kadoun jawab tu ghalein ga, dewain ga tu tasaliaan

3
چمڑے دی مشک دی مِثال
ہویا ہے ربّا میرا حال
سُکی ہو جیہڑی دھوویں دے نال پر میں نہ بھُلیا تیرا ناں
Chamray di mashq di misaal
Hoya hai Rabba mera haal
Suki hou jehri dhovain de naal, par main na bhuleya tera naan

4
مینوں توں دَسیں اَے خُدا
کِتنے دہاڑے جیواں گا
میریاں دُشمناں ہی دا کدوں توں کریں گا نیاں
Menu tu dasein aye Khuda
Kitne dehare jeewan ga
Meriyan dushmana hi da kadoun tu karein ga neyaan

5
واسطے میرے اَے خُدا
ایہہ جو گھُمنڈی بے شرع
پُٹدے نیں ٹوئے ڈوہنگے چا اوہناں دے وچ ناں ڈِگ پواں
Waste mere aye Khuda
Eh jo ghumandi besharah
Putde ne toye dohnge chaa ohna de wich na dig pawaan

6
مینوں ستاندے بے سبب
تیرے نے سچے حُکم سب
میری مدد توں کر اَے رّب، توئیں تے میری ہیں چٹان
Menu satande be sabab
Tere ne sache hukam sab
Meri madad tu kar aye Rabb, tuhi te meri hain chatan

7
ویلا سی نیڑے آ گیا
کردے اوہ مینو ں مِل فنا
پَر میں ہمیشہ رکھیا تیرے ہی فرضاں دا دھیان
Wela si nere aa gaya
Karde oh menu mil fana
Par main hamesha rakhya tere hi farzan da dhiyan

8
رکھیں توں نظر مِہر دی
بَخشیں توں مینوں زِندگی
رکھاں گا یاد دِل سیتی تیریاں سب شہادتاں
Rakhin tu nazar mehr di
Bakshin tu menu zindagi
Rakhanga yaad dil seti teriyan sab shahadatan
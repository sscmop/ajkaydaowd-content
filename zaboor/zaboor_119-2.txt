زَبور 119 – تیری نجات دے شوق دے وچ

1
تیری نجات دے شوق دے وچ
ہُندی بےہوش ہے میری جان
تیرے ہی قول تے اے خُدا دِل تھیں میں رکھدا ہاں ایمان

2
تیری اُوڈیک وچ اَے خُدا
اکھیاں تے ہویاں ہین فنا
کدوں جواب توں گھلے گا دیویں گا توں تسّلیاں

3
چمڑے دی مشک دی مِثال
ہویا ہے ربّا میرا حال
سُکی ہو جیہڑی دھوویں دے نال پر میں نہ بھُلیا تیرا ناں

4
مینوں توں دَسیں اَے خُدا
کِتنے دہاڑے جیواں گا
میریاں دُشمناں ہی دا کدوں توں کریں گا نیاں

5
واسطے میرے اَے خُدا
ایہہ جو گھُمنڈی بے شرع
پُٹدے نیں ٹوئے ڈوہنگے چا اوہناں دے وچ ناں ڈِگ پواں

6
مینوں ستاندے بے سبب
تیرے نے سچے حُکم سب
میری مدد توں کر اَے رّب، توئیں تے میری ہیں چٹان

7
ویلا سی نیڑے آ گیا
کردے اوہ مینو ں مِل فنا
پَر میں ہمیشہ رکھیا تیرے ہی فرضاں دا دھیان

8
رکھیں توں نظر مِہر دی
بَخشیں توں مینوں زِندگی
رکھاں گا یاد دِل سیتی تیریاں سب شہادتاں

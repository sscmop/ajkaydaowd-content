📖 زبور 136. شُکر یہواہ دا ہی کرو

(کورس)
شُکر یہواہ دا ہی کرو، کرو شُکر یہواہ دا

1
شُکر کرو تُسی اوہدا جیہڑا ہے خُداواں دا خُدا
کیوں جو اوہو بھلا ہیگا، رحمت اوہدی ہے سدا

2
وڈّے وڈّے کم جو کردا، شُکر کرو تُسی اوسے دا
جِس نے ہین اَسمان بنائے، رحمت اوہدی ہے سدا

3
جِس پانی تے دھرتی رکھی، شُکر کرو تُسی اوسے دا
نالے جِس نے نوُر بنائے، رحمت اوہدی ہے سدا

4
دِن دا پہرا سوُرج کردا، راتیں کردا چن ادا
تارے چن نوں ساتھی دِتے، رحمت اوہدی ہے سدا

5
جِس پہلوٹھے مِصردے مارے، چُک اپنا ہتھ غضب دا
کڈھے مِصروں اسرائیلی، رحمت اوہدی ہے سدا

6
جِس قُلزم دو حِصے کرکے، لئے اسرائیل پار لنگھا
فوج سَنے فرعون نوں روہڑے، رحمت اوہدی ہے سدا

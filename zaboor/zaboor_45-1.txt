
سُن اے بیٹی توں اے سوچ لے اپنا کن تُوں ایدھر کر
اپنی قوم تے اپنے پیو دا دِل تھوں تو بھُلا دے گھر

تاں جو بادشاہ عاشق ہووے تیری خُوش جمالی دا
اوہدے اگے سجدہ کر توں اوہو تیرا ہے خُدا

طَیر دِی بیٹی تیرے اگے نذراں تُحفے لے آوے گی
قوم دے دولت والے ہوون تیرے سب خُوشامدی

گھر دے اندر ہے شہزادی کلُ جلال نال جلوہ گر
اوہدا سب لباس سُنہرا بُوٹے دار ہے سراسر

شاہ دے کول لیائی جاندی رنگا رنگ پوشاکاں پہن
سب کواری سہیلیاں اوہدیاں پچھے پچھے آوندیاں ہین

اوہ پچائی جاندیاں ہین سب دِل وِچ خُوشی ہے کمال
شاہ دے محلاں اندر داخل ہُندیان اوہ سب خُوشیاں نال

تیرے سارے پُتر ہوون تیرے پیو دادیاں دی جا
اوہناں نُوں اس دھرتی اتے تُوں سردار ٹھہراویں گا

سب قوماں دے اندر تیرا نام کرواں گا میں یاد
تیری مہماں سدا تیکر گاون گے سب آدم زاد

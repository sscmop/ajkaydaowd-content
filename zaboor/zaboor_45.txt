
میری دِل وچ شاہ دے ولوں خُوش خیال جو آیا ہے
اوہدا میں بیان ہاں کردا جو مضمون بنایا ہے
Mere dil wich shah de walon khush khayal jo aya hi
Ohda main bayan han karda jo mazmoon banaya hi

1

میری ایہہ زبان ہے قلم چھیتی لکھّن والے دی
بنی آدم تھوں ہے وَدھ کے تیری سوہنی صُورت وی
Mere eh zuban hi kalam cheeti likhan walay di
Bani adam thon hi wadh ke tere sohni soorat we

2

تیرے ہونٹھاں نے اے بادشاہ رحم تے فضل پایا ہے
ایس لئی مُبارک تینوں رَبّ نے آپ ٹھہرایا ہے
Tere hontan ne aye badshah reham te fazal paya hi
Es lae mubarik tenu Rab ne ap thehraya hi

3

اے جبّار اُٹھ پہن لے اپنی تُوں بزُرگی دی تلوار
اپنی عزت تے بزُرگی حشمت دے نال ہو اسوار
Aye jabbar uth pehan le apni tu bazurgi di talwar
Apni izzat te bazurgi hashmat de nal ho aswaar

4

تُوں سچیائی تے حلیمی اپنی راستی لئی بادشاہ
آپ اپنے اقبال دے اندر اگے اگے ودھدا جا
Tu sachyai te haleemi apni rasti lae badshah
Ap apnay iqbal de ander agay agay wadh da ja

5

تیرے ہتھ اے بادشاہ تینوں ڈاہڈے کم سِکھاون گے
تیرے تِکھے تیراں دے نال لوکی ڈِگ ڈِگ جاون گے
Tere hath aye badshah tenu dadhay kam sikhawan ge
Tere tikhay teeran de nal loki dig dig jawan ge
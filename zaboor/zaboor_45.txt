
میری دِل وچ شاہ دے ولوں خُوش خیال جو آیا ہے
اوہدا میں بیان ہاں کردا جو مضمون بنایا ہے

1

میری ایہہ زبان ہے قلم چھیتی لکھّن والے دی
بنی آدم تھوں ہے وَدھ کے تیری سوہنی صُورت وی

2

تیرے ہونٹھاں نے اے بادشاہ رحم تے فضل پایا ہے
ایس لئی مُبارک تینوں رَبّ نے آپ ٹھہرایا ہے

3

اے جبّار اُٹھ پہن لے اپنی تُوں بزُرگی دی تلوار
اپنی عزت تے بزُرگی حشمت دے نال ہو اسوار

4

تُوں سچیائی تے حلیمی اپنی راستی لئی بادشاہ
آپ اپنے اقبال دے اندر اگے اگے ودھدا جا

5

تیرے ہتھ اے بادشاہ تینوں ڈاہڈے کم سِکھاون گے
تیرے تِکھے تیراں دے نال لوکی ڈِگ ڈِگ جاون گے


زبور 126 — قیدی صِیہونی

(1)
قیدی صیہونی یہواہ نے لیاندے جد چھڈا
تد اساڈا حال سی جیوں سُفنا کوئی ویکھدا

(2)
مُنہ اساڈے بھر گئے ہاسے تے راگاں نال تد
غیر قوماں وِچ ایہہ چرچا سی کہ ایہناں دا خُدا

(3)
کردا ہے ایہناں دے اُتے بڑیاں مہربانیاں
مہربان ساڈا یہواہ خُوش اسیں اُس تھوں سدا

(4)
تُوں اساڈے قیدی سارے دکھنی نہراں دے وانگ
اپنی رحمت نال یا رّبا چھڈا کے گھر لے آ

(5)
ہنجواں دے نال رو رو کے جو بی ہین بیجدے
فصل وڈّھن گے خُوشی دے نال گا گا کے سدا

(6)
بیج دا چُک کے ذخیرہ روندا ہویا جاندا ہے
پر خُوشی دے نال بےشک بھریاں چُک کے آوے گا

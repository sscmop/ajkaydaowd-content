زَبور 121 – اکھیاں چُکنا ہاں میں

1
اکھیاں چُکناں ہاں میں وَل پہاڑاں
مدد لئی میں کِس نوں پُکاراں
Akhiyan chukna han mein wal paharan
Madad layee main kis nu pukaraan

2
میری مدد نوں رّب آپیں آیا جِس نے دھرتی آکاش بنایا
تیرے پیراں نوں دیوے کھلاراں
Meri madad nu Rabb api aaya jis ne dharti aakash banaya
Tere pairan nu dewe khlaran

3
تیرا راکھا نہ کدی اُنگھلاوے ترے رّب نوں نیندر وِی نہ آوے
اسرائیل دیاں رکھدا اَوہ تاڑاں
Tera rakha na kadi unglawe tere Rabb nu neendar wi na awe
Israel diyaan rakhda oh taaraan

4
آپیں تیرا یہواہ رکھوالا تیرے اُتے اوہ چھاں کرن والا
شُکر اَوسے دا ہر دم گُزاراں
Apen tera Yehowa rakhwala tere utte oh chaan karan wala
Shukar ose da har dam guzaran

5
دِنے سوُرج نہ تینوں ستاوے راتیں چَن وی نہ کجھ دکھ پُچاوے
خوف کھاویں گا نہ وِچ اُجاڑاں
Dine sooraj na tenu satawe raatan chan wi na kujh dukh puchaawe
Khauf khawein ga na wich ujaarann

6
تیرا رّب تینوں آپیں بچاندا ساری بدیاں تھوں تینوں چھڈاندا
تیری جِندڑی دیاں رکھدا اوہ تاراں
Tera Rabb tenu aapi bachanda sari badiyaan thon tenu chhadanda
Teri jindri diyaan rakhda oh taaraan

7
تیرے راہ وِچ یہواہ تعالیٰ سدا ہوویگا تیرا رکھوالا
میں تے رَب ہی نُوں ہر دَم پُکاراں
Tere raah wich Yehowa Taala sada howey ga tera rakhwala
Main te Rabb hi nu har dam pukaraan
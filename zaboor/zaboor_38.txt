
غُصے نال نہ جھڑکیں مینوں اے خُدا
جوش وچ اپنے قہر دے دئیں نہ سزا
Gusey nal naa jhirkin Meinu aey Khuda
Josh wich apne qehar dey dein naa saza

1

مینوں تیرا تیر ہن لگا کاری ہے
میرے تے ہتھ تیرا ڈاہڈا بھاری ہے
Meynu tera teer hun laga kaari hai
Meyre te hath tera dahdha bhaari hai

2

تیرے غُصے نال ہے تن میرا بیمار
ہڈیاں بے آرام نیں میں ہاں گُناہگار
Tere ghuse nal hai tan mera bimar
Hadiyaan be-aram ne main ha gunehgaar

3

میرے سر توں لنگھ گئے میرے سب گُناہ
ایڈے بھارے ہوئے چُکے جاندے ناں
Mere sir ton langh gaye mere sab gunah
Ede bhaare hoey chukey jaande naa

4

میرے زخم ہوئے بدبُودار کمال
سڑ گئے بالکل میری بے عقلی نال
Mere zakham hoey badbudar kamal
Sar gaye bilkul meri be-aqli naal

5

کُبا ہو میں جھُک گیا روندا صبح شام
پِٹھ ہے سڑدی رہندی، تن وچ نہ آرام
Kubba ho main jhuk gaya ronda subah shaam
Pith hai sardi rehndi, tan wich naa aaram

6

میں بےتاب ہو گیا پیٹھا جاندا ہاں
دِل ہے روندا رہندا میں چلاندا ہاں
Main betab ho gaya pitha jaanda haan
Dil hai rohnda rehnda main chalanda haan

7

یا رب میرا شوق ہے تیرے ہی حضور
میرا آہیں مارنا تیرے کولوں ناں دُور
Yaa Rabb mera shauq hai tere hi hazoor
Mera aahen maarna teray kolon naa door
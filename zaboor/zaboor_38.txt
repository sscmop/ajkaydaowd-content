
غُصے نال نہ جھڑکیں مینوں اے خُدا
جوش وچ اپنے قہر دے دئیں نہ سزا

1

مینوں تیرا تیر ہن لگا کاری ہے
میرے تے ہتھ تیرا ڈاہڈا بھاری ہے

2

تیرے غُصے نال ہے تن میرا بیمار
ہڈیاں بے آرام نیں میں ہاں گُناہگار

3

میرے سر توں لنگھ گئے میرے سب گُناہ
ایڈے بھارے ہوئے چُکے جاندے ناں

4

میرے زخم ہوئے بدبُودار کمال
سڑ گئے بالکل میری بے عقلی نال

5

کُبا ہو میں جھُک گیا روندا صبح شام
پِٹھ ہے سڑدی رہندی، تن وچ نہ آرام

6

میں بےتاب ہو گیا پیٹھا جاندا ہاں
دِل ہے روندا رہندا میں چلاندا ہاں

7

یا رب میرا شوق ہے تیرے ہی حضور
میرا آہیں مارنا تیرے کولوں ناں دُور

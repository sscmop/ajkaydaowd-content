زَبور 085 – میں گَل خُدا دی

1

میں گَل خُدا دی سُناں گا جد کرے گا کلا م
کہ اوہ تے اپنے بندیاں نال پاک لوکاں نال تمام

2

گَل کرے گا جو اوس دی بات ہے صُلح سلامتی دی
پَر چاہیدا ہے جو مُڑئیے نہ ایس گَل توں اسی وی

3

ہے مُکتی نیڑے اوہناں دے جو رکھدے اوسدا ڈر
تاں ساری دھرتی ساڈی وی جلال دا ہووے گھر

4

سچیائی رحمت آپو وِچ ہُن دونویں مِلیاں ہین
تے چُمّیا ہے اِک دوجی نوں سچیائی صُلح نے

5

ہُن دھرتی وچوں ویکھو گے سچیائی اُگے گی
سچیائی وی آسماناں تھوں ہُن جھاتی پاوے گی

6

جو چنگا ہے سو دیوے گا یہواہ بالیقین
تے اپنا حاصل دیوے گی ایہہ ساڈی سب زمین

7

سچیائی اوہدے اگّے ہی تد چَلدی جاوے گی
تے اوہدے کُھرے پینترے نوں اِک راہ بناوے گی

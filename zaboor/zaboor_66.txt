زَبور 066 – ساریو لوکو ساڈے رب نُوں

1

ساریو لوکو ساڈے رب نوں دھن دھن آکھ کے گاﺅ
اوہدی اُستت دے وچ سبھو خُوش آواز سُناﺅ
Sareyo louko sade Rabb nu dhan dhan aakh ke gao
Odhi ustat de wich sabho khush aawaz unao

2

ساڈی جِندڑی نوں حیاتی آپ عطا فرمائے
ساڈے پیراں نوں خُداوند تِلکن تھوں بچائے
Sadi jindari nu hayati aap aata farmaway
Saday peraan nu Khudawand tilkan thon bachaway

3

اَے خُداوند توں تے سانوں آپیں ہے آزمایا
تایا توں اجیہا سانوں جیوں روپے نوں تایا
Aye Khudawand tu te sanu apein hai azmaya
Taya tu ajeha sanu jiwein rupay nu taya

4

ساڈیاں لکاں تے دکھ بدھا پھاہی وچ پھسایا
توئیں ساڈیاں سراں اُتے لوکاں نوں چڑھایا
Sadeyaan lakan te dukh badha phai wich phasaya
Tuein sadaiyaan siraan uttey loukaan nu charhaya

5

پانی اگ وچ پئے اسیں سب پَر خُدایا توئیں
سانوں کڈھ کے چنگے تھاں وچ آپ پچایا توئیں
Pani agg wich paye asee sab par Khudaya tuein
Sanu kadh ke changey thaa wich aap pachaya tuein

6

سوختنی قُربانی لے کے تیرے گھر وِچ جاواں
تیرے اگّے اَے خُداوند نذراں سب چڑھاواں
Sokhtani qurbani lay ke teray ghar wich jawaan
Tere agge aye Khudawand nazraan sab charhawan

7

جہڑیاں اپنے مونہوں منیاں دکھ جد سر تے آیا
اوہ سبھو گذراناں گا میں میرے پاک خُدایا
Jehriyan apne monho maniyaan dukh jad sir te aaya
Oh sabhou guzranan ga mein mere pak Khudaya

8

پالے ہوئے وچھے بکری بھیڈاں دی خُوشبوئی
سوختنی قُربانی ربّا تیرے اگے ڈھوئی
Paalay hoye vachay bakri bhedaan di khusboi
Sokhteni qurbani Rabba teray agge dhoyi
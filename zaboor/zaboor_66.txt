زَبور 066 – ساریو لوکو ساڈے رب نُوں

1

ساریو لوکو ساڈے رب نوں دھن دھن آکھ کے گاﺅ
اوہدی اُستت دے وچ سبھو خُوش آواز سُناﺅ

2

ساڈی جِندڑی نوں حیاتی آپ عطا فرمائے
ساڈے پیراں نوں خُداوند تِلکن تھوں بچائے

3

اَے خُداوند توں تے سانوں آپیں ہے آزمایا
تایا توں اجیہا سانوں جیوں روپے نوں تایا

4

ساڈیاں لکاں تے دکھ بدھا پھاہی وچ پھسایا
توئیں ساڈیاں سراں اُتے لوکاں نوں چڑھایا

5

پانی اگ وچ پئے اسیں سب پَر خُدایا توئیں
سانوں کڈھ کے چنگے تھاں وچ آپ پچایا توئیں

6

سوختنی قُربانی لے کے تیرے گھر وِچ جاواں
تیرے اگّے اَے خُداوند نذراں سب چڑھاواں

7

جہڑیاں اپنے مونہوں منیاں دکھ جد سر تے آیا
اوہ سبھو گذراناں گا میں میرے پاک خُدایا

8

پالے ہوئے وچھے بکری بھیڈاں دی خُوشبوئی
سوختنی قُربانی ربّا تیرے اگے ڈھوئی

زَبور 081 – سُن اَے میری اُمّت

1

سُن اَے میری اُمّت میں دسّاں گا
چا جے توں اسرائیل میری گل سُنیں گا

نہ تیرا ہو کوئی وی دوجا خُدا
کہ جِس اگّے دیویں توں سِر نوں جھُکا

2

میں تیرا یہواہ خُدا ہاں ہر حال
جو مِصر تھوں تینوں لے آیا نِکال

توں اپنا مُنہ کھول دے تے میں وی ضرور
ہاں بَرکت نال اوس نوں کراں گا بھر پُور

3

پَر اوہناں نے سُنی نہ میری صدا
نہ اسرائیل کیتی کُجھ میری پرواہ

تد چھڈ دِتا اوہناں نوں میں وی گُمراہ
تے اوہناں نے پگڑیا مُڑ اپنا ہی راہ

4

جے لوک میرے سُندے ایہہ میرا کلام
تے اسرائیل مَندا راہ میرا تمام

تد ویری سب اوہناں دے کر دا مَغلُوب
تے ہتھ اپنا پھیر دا میں اوہناں تے خُوب

5

جو ویر رکھدا دِل وچ یہواہ دے نال
نہ رہے گا کدی ہمیشہ خوش حال

پر مومناں نُوں کنک نال رجاندا خُدا
چٹان وچوں شہد وی کھلاندا خُدا

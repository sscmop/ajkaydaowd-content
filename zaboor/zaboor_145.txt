زبور 145 – اے میرے شاہ خُداوندا

(1)
اے میرے شاہ خُداوندا وڈیائی تیری کراں گا
میں سدا تیک بیان کراں کہ تیرا ہے مُبارک ناں
Aye mere Shah Khudawanda wadiai teri karaan ga
Main sada teek bayaan karaan keh tera hai mubarik naa

(2)
میں تینوں ہی خُداوندا ہر روز مُبارک آکھاں گا
ہمیشہ تیرے ناں ہی دی جان میری اُستت گاوے گی
Main tenu hi Khudawanda har roz mubarik akhaan ga
Hamesha tere naa hi di jaan meri ustat gawey gi

(3)
خُدا بزرگ تے فائق ہے بے حد تعریف دے لائق ہے
بزرگی اوہدی ظاہر ہے جو عقلوں سمجھوں باہر ہے
Khuda bazurg te faieq hai behad tareef de laiq hai
Bazurgi ohdi zahir hai jo aqlon samjhoun bahir hai

(4)
ستائش تیرے کمّاں دی پُشت دوجی پُشت نال کرے گی
اوہ تیری بے حد قدرت دا بیان سُناوے گی سدا
Sataish tere kamman di pusht dooji pusht naal kare gi
Oh teri behad qudrat da beyaan sunawey gi sada

(5)
تیری جناب دی عزت سب جو ڈاہڈی ہے شان والی رّب
تیرے عجائب کمّاں دا میں کھول کے حال سُناواں گا
Teri janab di izzat sab jo dahdi hai shan wali Rabb
Tere ajaib kamman da main khol ke haal sunawaan ga

(6)
کّم ڈاہڈے تیری قدرت دے لوک اِک دوجے نوں دسن گے
پر میں ہمیشہ تیک خُدا بزرگی تیری کراں گا
Kam dhaidhe tere qudrat de lok ik dooje nu dasan ge
Par main hamesha teek Khuda bazurgi teri karaan ga

(7)
جو تیرے وڈے ہیں احسان اوہ سبھو کرن گے بیان
اوہ تیری ہی سچیائی دے گیت خُوشیاں دے نال گاون گے
Jo tere waday hain ehsaan oh sabho karan ge bayaan
Oh teri hi sachai de geet khushiyan de naal gawan ge
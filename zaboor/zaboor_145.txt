زبور 145 – اے میرے شاہ خُداوندا

(1)
اے میرے شاہ خُداوندا وڈیائی تیری کراں گا
میں سدا تیک بیان کراں کہ تیرا ہے مُبارک ناں

(2)
میں تینوں ہی خُداوندا ہر روز مُبارک آکھاں گا
ہمیشہ تیرے ناں ہی دی جان میری اُستت گاوے گی

(3)
خُدا بزرگ تے فائق ہے بے حد تعریف دے لائق ہے
بزرگی اوہدی ظاہر ہے جو عقلوں سمجھوں باہر ہے

(4)
ستائش تیرے کمّاں دی پُشت دوجی پُشت نال کرے گی
اوہ تیری بے حد قدرت دا بیان سُناوے گی سدا

(5)
تیری جناب دی عزت سب جو ڈاہڈی ہے شان والی رّب
تیرے عجائب کمّاں دا میں کھول کے حال سُناواں گا

(6)
کّم ڈاہڈے تیری قدرت دے لوک اِک دوجے نوں دسن گے
پر میں ہمیشہ تیک خُدا بزرگی تیری کراں گا

(7)
جو تیرے وڈے ہیں احسان اوہ سبھو کرن گے بیان
اوہ تیری ہی سچیائی دے گیت خُوشیاں دے نال گاون گے

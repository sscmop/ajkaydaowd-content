زَبور 069 – رّب سچ مُچ

(کورس)
رّب سچ مُچ اُس دی سُندا ہے دُعا جو اُس توں منگدا ہے

اپنے اسیراں نوں خُدا حقیر نہ کدی سمجھے گا

1

مُصیبت دے وِچ پھسیا ہاں دُکھیارا، دُکھ وِچ دھسیا ہاں

خَلاصی دےوے گا خُدا، بُلندی مینوں بَخشے گا

2

خُدا دے ناں دی ایہہ زُبان تَد کرے گی تعریف بیان

شُکرانے میں مناواں گا، بَزرگی اُس دی گاواں گا

3

ایہہ گَل یہواہ دے حَضور ہاں ودھ کے ہُندی ہے مَنظور

تے ڈھگے وچھے خُوب تیّار ہون، سب کھُر والے تے سِنگدار

4

تے بُجھے دِل ایہہ ویکھن گے، خُوش ہوون مارے خُوشی دے

جو ڈھونڈدے راہ یہواہ دا، دِل زِندہ ہووے اوہناں دا

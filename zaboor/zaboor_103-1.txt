زَبور 103 – رحمت نال ہے بھریا ہویا

(کورس)

رحمت نال ہے بھریا ہویا پاک یہواہ ساڈا
Rehmat nal hi bharya hoya pak Yehowah sada

1
رحمت نال ہے بھریا ہویا پاک یہواہ ساڈا
غُصہ تے کرن دے وچ ہے اوہ دھیرا پِیار اتے اوس دا ہے ڈاہڈا
Rehmat nal hi bharya hoya pak Yehowah sada
Gussa te karn de wich hai oh dheera pyar te os da hi daadha

2
ساڈے اُتے وی رّب ساڈا سدا نہیں جھُنجھلاوے
اوڑک تیکر نہیں ساڈے اُتے اپنا کرودھ وکھاوے
Sadey utte we Rabb sada sada nahi jhunjhalaway
Orak tekar nahi sadey utte apna karodh wikhaway

3
جیہی ساڈی ہے بُریائی تیہا سلوک نہ کردا
ساڈے پاپاں وانگر سانوں بدلہ نہیں اوہ دیندا
Jehi sadi hai buriyai teha salook na karda
Sadey paapan wangar sanu badla nahi oh deinda

4
جِنّا اُچا ایس دھرتی تھوں ایہہ آسمان ہے سارا
رّب دے ڈرن والیاں اُتے رحم ہے اوہدا بھارا
Jinna ucha is dharti thon eh asmaan hai sara
Rabb de daran waliyaan utte reham hai ohda bhaara

5
جِنّا چڑھدے تھوں ہے لہندا اونیں دُور اساڈے
پاپ خُدا نے چُک کے سارے سُٹے دُور دراڑے
Jinna chrhday thon hai lehnda uney door asadey
Paap Khuda ne chuk ke sare sutte door duraray

6
اپنے پُتراں تے اجیہا ترس پِتا ہے کھاندا
اپنے ڈرن والیاں اُتے تیہا رحم وکھاندا
Apne putraan te ajeha taras pita hai khanda
Apne daran waliyaan utte teha reham wikhanda

7
کیونکہ جاندا ہے اساڈی آپ بناوٹ ساری
بنے ہاں مِٹی دے اسیں ایہہ گل نہ وساری
Kyonke janda hai asadi aap banawat saari
Banaye han mitti de asi eh gal na wasari

8
عمر منکھ دی گھاہ دے وانگر جنگلی پھُل وانگر پُھلدا
واہ جد وگے ناس ہو جاندا تھاں تے مُڑ نہ لبھدا
Umar munkh di ghaah de wangar jungli phul wang phulda
Wah jad wagay naas ho janda thaan te murh na labhda

9
رحمت رّب دی اوہناں اُتے جیہڑے خَوف مناون
نال اوہناں سچ سدا ہے نسلاں جیہڑیاں آون
Rehmat Rabb di ohna utte jehray khauf manawan
Nal ohna da sach sada hai naslaan jehriyan aawan

10
اوہناں اُتّے وی جو اوہدے عہد نوں ہے یاد کردے
ہاں جو اوہدے حُکماں اُتّے اپنا دِل ہے دھر دے
Ohna utte we jo ohde ehad nu hain yaad karde
Haan jo ohde hukmaan utte apna dil hain dhar de
زَبور 103 – تُو آکھ اَے میری جان

1
توں آکھ اَے میری جان مُبارک خُدا ہے
تے اوسے دا ہی ناں پَوتر سدا ہے

2
کدی وی نہ بھُل بخَششاں اوہدیاں نوں
توں کہہ اَے میری جان مُبارک خُدا ہے

3
تیرے سارے پاپاں نوں اوہ ہے مٹاندا
تینوں سارے روگاں توں دیندا شفا ہے

4
تیری جان نوں موت تھوں اوہ بچاندا
تینوں تاج رحمت دا کردا عطا ہے

5
تینوں چنگیاں چیزاں نال اوہ ہے رجاندا
تیری عمر نوں اوہ خُوشی بخشدا ہے

6
عقاباں دے وانگر تینوں زور دے کے
اوہ تیری جوانی نوں کردا نیا ہے

7
ہاں سب دکھیاں کنگالاں دے لئی آپیں
نیّاں نال سچیائی کردا خُدا ہے

8
وکھایا ہے راہ اپنا موسیٰ نوں اُس نے
بنی اِسرائیلیاں دا اوہ راہنما ہے

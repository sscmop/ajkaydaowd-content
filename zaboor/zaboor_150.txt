زَبور 150 – ہالیلویاہ ثنا گاؤ

(کورس)
ہالیلویاہ ثنا گاؤ اوس دی ہیکل وچ سدا
اوہدی قدرت دی فضا وچ گاؤ اوسے دی ثنا

1
اوہدی قدرت دے موافق گاؤ صفتاں خوشی نال
جیسی اوہدی ہے وڈیائی صفتاں گاؤ ہو نہال

2
تُسیں پھوکو ہُن قُرنائی اوہدیاں صفتاں گاؤ وی
چھیڑ کے بربط واجے اپنے رّب دی حمد سناو وی

3
طبلے دے نال نچدے ہوئیاں رّب دی گاؤ سب تعریف
تار دے ساز تے بانسری لے کے رّب دی گاؤ سب تعریف

4
چھینیاں دے نال ثنا گاؤ جہدی ہو آواز بُلند
مِٹھی سُر نال ساز وجاؤ استت گاؤ ہو انند

5
ہر اک شے جو ساہ ہے لیندی گاوے حمد یہواہ دی
حمد یہواہ دی اوہ گاوے گاوے حمد یہواہ دی

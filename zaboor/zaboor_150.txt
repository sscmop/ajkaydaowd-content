زَبور 150 – ہالیلویاہ ثنا گاؤ

(کورس)
ہالیلویاہ ثنا گاؤ اوس دی ہیکل وچ سدا
اوہدی قدرت دی فضا وچ گاؤ اوسے دی ثنا
Hallelujah sana gao ous de haikal wich sada
Ohde qudrat de fiza wich gao osy de sana

1
اوہدی قدرت دے موافق گاؤ صفتاں خوشی نال
جیسی اوہدی ہے وڈیائی صفتاں گاؤ ہو نہال
Ohdi qudrat dey muafik gao siftaan khushi naal
Jaisi ohdee hai wadeyayee siftan gao hou nehaal

2
تُسیں پھوکو ہُن قُرنائی اوہدیاں صفتاں گاؤ وی
چھیڑ کے بربط واجے اپنے رّب دی حمد سناو وی
Tusi phoonko hun qurnai ohdiyaan siftan gao wee
Cheir ke barbat waje apne Rabb dee hamd sunao wee

3
طبلے دے نال نچدے ہوئیاں رّب دی گاؤ سب تعریف
تار دے ساز تے بانسری لے کے رّب دی گاؤ سب تعریف
Table dey nal nachdey hoyaan Rabb di gao sab tarif
Tar dey saaz te bansri lay ke Rabb dee gao sab tarif

4
چھینیاں دے نال ثنا گاؤ جہدی ہو آواز بُلند
مِٹھی سُر نال ساز وجاؤ استت گاؤ ہو انند
Chaneyaan dey nal sana gao jihidi ho aawaz buland
Mithee sur naal saaz wajao ustat gao ho anand

5
ہر اک شے جو ساہ ہے لیندی گاوے حمد یہواہ دی
حمد یہواہ دی اوہ گاوے گاوے حمد یہواہ دی
Har ek shay jo sah lendi gaway hamd Yahowah de
Hamd Yahowah de oh gaway gaway hamd Yahowah de
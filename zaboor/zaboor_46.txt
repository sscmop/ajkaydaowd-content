
ربّ اساڈا زور ہے تے نالے ساڈی ہے پناہ
دے مدد اوہ سختیاں وِچّ جیہڑا ساڈا ہے خُدا

ایس لئی کُجھ ڈر نہیں بھاویں زمین جاوے اُلٹ
سارے پربت رُڑھ کے بھاویں وِچ سمندر پین جا

بھاویں جیکر ہڑ وی آوے نالے پانی کرن شور
خوف نہ کرئیے پہاڑاں دا بھاویں چھڈ جان جا

اِک ندی ہے دھاراں جہدیاں شہر نُوں خوش کردیاں
پاک رب دے مسکناں نوں جس دا مالک ہے خُدا

ہے خُدا وچ اوس دے اوہنوں نہ جُنبش ہووے گی
فجر ای ہووے گا مددگار رب اوس شہر دا

قوماں آئیاں جوش وِچ تے بادشاہیاں ہل گیاں
دھرتی سب پگھر گئی رب نے جدوں کیتی صَدا

جو یہواہ لشکراں دا آپ ساڈے نال ہے
جو خُدا یعقوب دا ہے سوئی ساڈی ہے پناہ
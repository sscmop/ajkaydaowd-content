زَبور 084 – خُداوندا تُو لشکراں دا خُدا ہے

1

خُداوندا تُو لشکراں دا خُدا ہے
ٹھِکانا تیرا مینوں چنگا لگا ہے

2

میری جان چاہندی تیری بارگاہ نوں
میرا مَن میرا تَن وی کردا ثناء ہے

3

اَٹیرن تے چِڑیاں نے آہلنا پایا
بنائی اوہناں بوٹاں دے رہنے دی جا ہے

4

ہاں ایسے طرح اَے میرے بادشاہا
تیرا مذبح میرے لئی اِک پناہ ہے

5

مُبارک تیرے گھر دے سب رہن والے
ثناء تیری اوہناں دے مُنہ وِچ سَدا ہے

6

مُبارک ہے اوہ جِس دا ہے زور تیتھوں
اوہناں دے دِلاں وِچ تے تیرا ہی راہ ہے

7

اوہ ٹُردے نے رونے دے جنگل وِچوں دی
تے لیندے اوہ اوتھے ہی چشمہ بنا ہے

8

جدوں ہندی اے پہل چھَلے دی بارش
اوہنوں بَرکتاں نال لیندی چھپا ہے

9

اوہ اِک زور تھوں زور تک ودھدے جاندے
تے گھر پہنچ جاندے خُداوند خُدا ہے

10

میری گَل تے کَن دھر تُو یعقوب دے رّب
تے سُن لئیں تُو آپے میری جو دُعا ہے

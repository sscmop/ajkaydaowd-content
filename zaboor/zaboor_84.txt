زَبور 084 – خُداوندا تُو لشکراں دا خُدا ہے

1

خُداوندا تُو لشکراں دا خُدا ہے
ٹھِکانا تیرا مینوں چنگا لگا ہے
Khudawanda tu lashkaran da Khuda hai
Thikana tera meinu changa laga hai

2

میری جان چاہندی تیری بارگاہ نوں
میرا مَن میرا تَن وی کردا ثناء ہے
Meri jan chahandi teri baargah nu
Mera man mera tan we karda sana hai

3

اَٹیرن تے چِڑیاں نے آہلنا پایا
بنائی اوہناں بوٹاں دے رہنے دی جا ہے
Ateran tey chiriyaan ney ahlana paya
Bnai onah boutan de rehan di ja hai

4

ہاں ایسے طرح اَے میرے بادشاہا
تیرا مذبح میرے لئی اِک پناہ ہے
Haan aisay tarha aye meray Baadshaha
Tera mazbah meray lai ek panah hai

5

مُبارک تیرے گھر دے سب رہن والے
ثناء تیری اوہناں دے مُنہ وِچ سَدا ہے
Mubarik tere ghaar de sab rehan wale
Sana teri ohna de munh wich sada hai

6

مُبارک ہے اوہ جِس دا ہے زور تیتھوں
اوہناں دے دِلاں وِچ تے تیرا ہی راہ ہے
Mubarik hai oh jis da hai zour tethon
Ohna de dilaan wich te tera he rah hai

7

اوہ ٹُردے نے رونے دے جنگل وِچوں دی
تے لیندے اوہ اوتھے ہی چشمہ بنا ہے
Oh turdy ne ronay de jungle wichon di
Te leinday oh othay he chashma bana hai

8

جدوں ہندی اے پہل چھَلے دی بارش
اوہنوں بَرکتاں نال لیندی چھپا ہے
Jadoun hundi aye pehal chalay di barish
Ohnu barkataan naal leindi chupa hai

9

اوہ اِک زور تھوں زور تک ودھدے جاندے
تے گھر پہنچ جاندے خُداوند خُدا ہے
Oh eik zor thin zor tak wadhady janday
Te ghar pohanch jande Khudawand Khuda hai

10

میری گَل تے کَن دھر تُو یعقوب دے رّب
تے سُن لئیں تُو آپے میری جو دُعا ہے
Meri gal te kan dhar tu Yaqoob de Rabb
Te sun layen tu apein meri jou dua hai
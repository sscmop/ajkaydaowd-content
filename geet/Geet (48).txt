کتنی پیاری مقدس حسیں رات ہے آدمی سے خُدا کی مُلاقات ہے
اک ستارہ ہے پورب میں جس کا نشاں آج چرنی میں آیا ہے شاہ ِ زماں
ہر مجوسی کے ہاتھوں میں سوغات ہے
مُنتظر تھے زمانے تری دید کے مِل گئے ہیں بہانے تری دید کے
اللہ اللہ چرنی کی کیا بات ہے
انبیا کے مکمل نوشتے ہوئے نغمہ زن آسماں پر فرشتے ہوئے
ہر زباں اور لَب پر تری بات ہے
تیرے آنے سے ہر سو اُجالا ہوا آج انسان کا بول بالا ہوا
سب سے اعلیٰ و افضل تری ذات ہے
تیری خوشبو معطّر فضاوں میں ہے تیری تعریف میٹھی ہواوں
تیرے ہمراہ تاروں کی بارات ہے
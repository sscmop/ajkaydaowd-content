(Chorus | کورس)
نام جپاں میں تیرا یسوع تیری حمد سناواں
یسوع میرا مکتی داتا ایہو کہندا جاواں
راہ تے حق ہے آپے یسوع زندگی وی اوہ آپے
کیوں نہ اوہدے کول جاکے ابدی زندگی پاواں
یسوع ہے اوہ کلمہ جہڑا رب دے نال سی ازلوں
اوہوکلمہ ہے خدا میں لوکاں نوں سمجھاواں
میری اوہ مضبوط چٹان تے لکن دی تھان میری
جد وی اوہدا ناں پکاراں ھون دور بلاواں
تیرا نام سہرایا جاوے عزت حشمت پاوے
میرے پاک خداوند یسوع جدہر آواں جاواں
یسوع تیرے خون دے قطرے زندگی بن گئی میری
میری لئے اوہ سولی چڑھیا نالے کھادیاں ماراں
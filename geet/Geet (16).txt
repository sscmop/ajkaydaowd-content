کلوری دے سہارے پاپی بچدے نیں سارے
اوتھے سولی توں چڑھیا دکھ ڈاہڈا ہے جریا
مُل ساڈا توُں بھریا دے کے خُون پیارے
تیرا خون پیارا بن کے وگ پیا دھارا
ہویا ساڈا کفارہ ڈھکے پاپ ہمارے
کیوں نہ گُن تیرے گاواں جند گھول گھماواں
تیرے پیچھے پیچھے جاواں دیکھاں سولی دے نظارے
تیری قدر اوہ جانے جیہڑا زخم پہچانے
لہو جنہاں وچوں وگ کے آیا دیس ہمارے
تیرے پیار نوں لے کے اسی لوکاں کول جائیے
توبہ کرکے گناہ تھوں لگن پار کنارے
دے توفیق اسانوں وڈا حوصلہ کرئیے
جاناں رہڑدیاں تائیں پھڑ کے لائےے کنارے
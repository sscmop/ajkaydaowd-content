Sialkot Convention | سیالکوٹ کنونشن
سُراں نوں ملا کے ہالیلویاہ گا کے عید نوں منانا
زندہ مسیحا ہویا ہالیلویاہ آکھو سارے
ڈگے سپاہی سبھے مُنہ دے پرنے ڈر دے مارے
ڈٹھا آزما کے زور سب لا کے سچ نوں چھپانا
قبر جاں خالی ڈٹھی مریم پچھاں نوں جاندی
جاکے یوحنا نالے پطرس نوں رو کے آہندی
یسوع نوں اٹھا کے لے گیا کوئی آ کے مرد بیگانہ
موت اُتے فتح پائی اپنی خدائی دسی
لاہ کے بھلیکھا سارا کامل سچیائی دسی
ہیکل نوں ڈھا کے پھیر اوہ بنا کے جگ نوں وکھاناں
آو تے زندہ ہوئے یسوع جی دی جے پکارو
نال فرشتیاں دے خوشیاں دے نعرے مارو
سراں نوں نوا کے من چت لا کے یسوع ول جاناں
آو گے نہ جا و گے خالی گنہگارو میتھوں
آو نجات یسوع کہندا لو بیمارو میتھوں
میرے کول آ کے پاپ بخشا کے روحاں نوں بچاناں
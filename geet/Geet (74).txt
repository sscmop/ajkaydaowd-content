سر پاک پہ کانٹوں کا تاج دھرے مہاراج صلیب اٹھا کر چلے
گتسمنی میں جا کے تھی مانگی دعا اے خدا اس پیالے کو مجھ سے ہٹا
پر خدا کی نہ تھی ایسی ہرگز رضا یسوع موت کا جام اُٹھا کر چلے
جو ازل سے لکھا تھا صحیفوں میں جو برائیاں پڑی تھیں ضعیفوں میں
ہم ڈوبے ہوئے تھے پاپوں میں یسوع ہم کو پار لگا کر چلے
ویری آ پہنچے لیا پکڑ اُسے کیا پیش کچہری میں جا کے اُسے
ملا حکم صلیب چڑھا دو اسے ، یسوع بوجھ گناہ کا اٹھا کر چلے
یسوع سوُلی اٹھا کلوری کو چلے تین بار وہ رستے میں غم سے گرے
اپنے وعدے سے آپ نہ ہرگز پھرے میرے پاپوں کا بوجھ اٹھا کر چلے